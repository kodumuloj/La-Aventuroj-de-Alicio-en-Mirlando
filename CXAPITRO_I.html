
<!DOCTYPE HTML>
<html lang="" >
    <head>
        <meta charset="UTF-8">
        <meta content="text/html; charset=utf-8" http-equiv="Content-Type">
        <title>CXAPITRO I Â· GitBook</title>
        <meta http-equiv="X-UA-Compatible" content="IE=edge" />
        <meta name="description" content="">
        <meta name="generator" content="GitBook 3.2.2">
        
        
        
    
    <link rel="stylesheet" href="gitbook/style.css">

    
            
                
                <link rel="stylesheet" href="gitbook/gitbook-plugin-disqus/plugin.css">
                
            
                
                <link rel="stylesheet" href="gitbook/gitbook-plugin-highlight/website.css">
                
            
                
                <link rel="stylesheet" href="gitbook/gitbook-plugin-search/search.css">
                
            
                
                <link rel="stylesheet" href="gitbook/gitbook-plugin-fontsettings/website.css">
                
            
        

    

    
        
    
        
    
        
    
        
    
        
    
        
    

        
    
    
    <meta name="HandheldFriendly" content="true"/>
    <meta name="viewport" content="width=device-width, initial-scale=1, user-scalable=no">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <link rel="apple-touch-icon-precomposed" sizes="152x152" href="gitbook/images/apple-touch-icon-precomposed-152.png">
    <link rel="shortcut icon" href="gitbook/images/favicon.ico" type="image/x-icon">

    
    <link rel="next" href="CXAPITRO_II.html" />
    
    
    <link rel="prev" href="ANTAUXPAROLO_DE_LA_AUXTORO.html" />
    

    </head>
    <body>
        
<div class="book">
    <div class="book-summary">
        
            
<div id="book-search-input" role="search">
    <input type="text" placeholder="Type to search" />
</div>

            
                <nav role="navigation">
                


<ul class="summary">
    
    

    

    
        
        
    
        <li class="chapter " data-level="1.1" data-path="./">
            
                <a href="./">
            
                    
                    Introduction
            
                </a>
            

            
        </li>
    
        <li class="chapter " data-level="1.2" data-path="ANTAUXPAROLO_DE_LA_TRADUKINTO.html">
            
                <a href="ANTAUXPAROLO_DE_LA_TRADUKINTO.html">
            
                    
                    ANTAUXPAROLO DE L' TRADUKINTO
            
                </a>
            

            
        </li>
    
        <li class="chapter " data-level="1.3" data-path="ANTAUXPAROLO_DE_LA_AUXTORO.html">
            
                <a href="ANTAUXPAROLO_DE_LA_AUXTORO.html">
            
                    
                    ANTAUXPAROLO DE LA AUXTORO
            
                </a>
            

            
        </li>
    
        <li class="chapter active" data-level="1.4" data-path="CXAPITRO_I.html">
            
                <a href="CXAPITRO_I.html">
            
                    
                    CXAPITRO I
            
                </a>
            

            
        </li>
    
        <li class="chapter " data-level="1.5" data-path="CXAPITRO_II.html">
            
                <a href="CXAPITRO_II.html">
            
                    
                    CXAPITRO II
            
                </a>
            

            
        </li>
    
        <li class="chapter " data-level="1.6" data-path="CXAPITRO_III.html">
            
                <a href="CXAPITRO_III.html">
            
                    
                    CXAPITRO III
            
                </a>
            

            
        </li>
    
        <li class="chapter " data-level="1.7" data-path="CXAPITRO_IV.html">
            
                <a href="CXAPITRO_IV.html">
            
                    
                    CXAPITRO IV
            
                </a>
            

            
        </li>
    
        <li class="chapter " data-level="1.8" data-path="CXAPITRO_V.html">
            
                <a href="CXAPITRO_V.html">
            
                    
                    CXAPITRO V
            
                </a>
            

            
        </li>
    
        <li class="chapter " data-level="1.9" data-path="CXAPITRO_VI.html">
            
                <a href="CXAPITRO_VI.html">
            
                    
                    CXAPITRO VI
            
                </a>
            

            
        </li>
    
        <li class="chapter " data-level="1.10" data-path="CXAPITRO_VII.html">
            
                <a href="CXAPITRO_VII.html">
            
                    
                    CXAPITRO VII
            
                </a>
            

            
        </li>
    
        <li class="chapter " data-level="1.11" data-path="CXAPITRO_VIII.html">
            
                <a href="CXAPITRO_VIII.html">
            
                    
                    CXAPITRO VIII
            
                </a>
            

            
        </li>
    
        <li class="chapter " data-level="1.12" data-path="CXAPITRO_IX.html">
            
                <a href="CXAPITRO_IX.html">
            
                    
                    CXAPITRO IX
            
                </a>
            

            
        </li>
    
        <li class="chapter " data-level="1.13" data-path="CXAPITRO_X.html">
            
                <a href="CXAPITRO_X.html">
            
                    
                    CXAPITRO X
            
                </a>
            

            
        </li>
    
        <li class="chapter " data-level="1.14" data-path="CXAPITRO_XI.html">
            
                <a href="CXAPITRO_XI.html">
            
                    
                    CXAPITRO XI
            
                </a>
            

            
        </li>
    
        <li class="chapter " data-level="1.15" data-path="CXAPITRO_XII.html">
            
                <a href="CXAPITRO_XII.html">
            
                    
                    CXAPITRO XII
            
                </a>
            

            
        </li>
    

    

    <li class="divider"></li>

    <li>
        <a href="https://www.gitbook.com" target="blank" class="gitbook-link">
            Published with GitBook
        </a>
    </li>
</ul>


                </nav>
            
        
    </div>

    <div class="book-body">
        
            <div class="body-inner">
                
                    

<div class="book-header" role="navigation">
    

    <!-- Title -->
    <h1>
        <i class="fa fa-circle-o-notch fa-spin"></i>
        <a href="." >CXAPITRO I</a>
    </h1>
</div>




                    <div class="page-wrapper" tabindex="-1" role="main">
                        <div class="page-inner">
                            
<div id="book-search-results">
    <div class="search-noresults">
    
                                <section class="normal markdown-section">
                                
                                <h1 id="mirinda-falego">MIRINDA FALEGO</h1>
<p>Alicio, jam longan tempon sidinte apud sia fratino sur la deklivo,
tre enuigxis pro senokupo. Unu, du foje sxi prove rigardis en la
libron kiun la fratino legas, sed povis vidi en gxi nek desegnojn nek
konversaciojn, kaj &quot;por kio utilas libro,&quot; pensis sxi, &quot;enhavanta nek
desegnojn nek konversaciojn?&quot; Sxi do ekpripensis--ne tre vigle cxar
la tago estis varma, kaj sxi sentis sin tre dormema--cxu la plezuro
fari cxenon el lekantetoj valorus la laboron sin levi kaj kolekti
lekantetojn, kiam tutapude preterkuris Blanka kuniklo kun palerugxaj
okuloj.</p>
<p>Tio ja ne estis <em>tre</em> mirinda, ankaux ne sxajnis al Alicio <em>tre</em>
eksterordinare auxdi la kuniklon diranta al si:--</p>
<p>&quot;Ho, ve! mi malfruos!&quot;</p>
<p>(Kiam poste sxi pripensadis la aferon, sxajnis al sxi, ke tio estis
efektive mirinda, sed en la momento mem, gxi sxajnis al sxi tute
ordinara.)</p>
<p>Tamen, kiam la kuniklo el sia vesxta posxo eligis posxhorlogxon, kaj,
rigardinte gxin, tuj plirapidis, Alicio eksaltis sur la piedojn, cxar
subite frapis sxin la ideo, ke neniam antauxe sxi vidis kuniklon kiu
havas vesxtposxon kaj posxhorlogxon. La scivolemo en sxi ekflamigxis!
Tuj sxi ekkuris post gxi trans la kampon, kaj alvenis al tuneleto sub
la kreskajxa barilo gxustatempe por vidi la kuniklon malaperi en gxin.</p>
<p>Ne konsiderinte ecx unu momenton, kiamaniere sxi reeligxos, Alicio
postkuris gxin en la tuneleton.</p>
<p>La tunelo, cxe la unuaj pasxoj, kondukis rekte antauxen, same kiel
fervoja tunelo, sed poste deklinigxis malsupren kaj farigxis kruta.
Tio okazis tiel subite ke Alicio, ne havinte tempon por malakceligxi,
trovis sin vole nevole defalanta tre profundan sxakton.</p>
<p>Mi jxus diris &quot;tre profundan.&quot; Nu, aux la sxakto estis efektive tre
profunda, aux sxi falis tre malrapide; cxar dum la dauxro de tiu
stranga defalo, ne mankis al sxi tempo por trankvile cxirkauxrigardi
kaj por konjekti pri kio estas okazonta. Unue, sxi klopodis rigardi
malsupren por esplori al kio sxi alvenas; sed klopodis vane, cxar
estis tie tro mallume. Tiam sxi ekobservis la murojn de la sxakto,
kaj rimarkis ke ili estas plenaj de sxrankoj kaj librobretoj; ankaux,
tie cxi kaj tie, sxi preterfalis landkartojn kaj bildojn pendigitajn
de najloj. Poste sxi, preterpasante, deprenis de apuda breto unu
fruktajxujon; sur gxi per grandaj literoj estas skribita MARMELADO.
Sed jen por sxi granda cxagreno; cxar, enrigardante, la avidaj okuloj
vidis--nur blankan malplenon! Sxi ne volis lasi fali la fajencajxon,
pro la timo mortigi per gxi iun subulon, sed sukcesis post kelkaj
momentoj remeti gxin, preterpasante, en sxrankon.</p>
<pre><code>           [Ilustrajxo: DE UNU EL LA BRETOJ, ALICIO,
        FALANTE TRA LA SXAKTO, DEPRENIS MARMELADUJON.]
</code></pre><p>&quot;Nu,&quot; pensis Alicio, &quot;kiam mi rakontos en la hejmo pri cxi tiu falego,
cxiuj admiros mian maltimon; kaj, estonte, ecx pri falo de l&apos; supro
gxis malsupro de l&apos; sxtuparo mi nezorge ridos; kaj se mi falos ecx de
la tegmento, mi kredeble ne multe priparolos la falon.&quot; (<em>Tion</em> oni
povas kredi.)</p>
<p>Malsupren, ankoraux malsupren! Cxu <em>neniam</em> la falo finigxos? &quot;Mi
volus scii,&quot; diris sxi lauxte, &quot;kiom da kilometroj mi jam falis. Mi
nepre alproksimigxas la ter-centron. Tio estus, laux mi, preskaux
ses kaj duono miloj da kilometroj.&quot; (Alicio jam antauxe lernis en la
lerncxambro kelkajn tiuspecajn faktojn, kaj kvankam la nuna tempo
ne estis--pro manko da auxskultantoj--oportuna por elmontri sian
klerecon, tamen estis por sxi bona praktiko tradiri la faktojn.)
&quot;Jes, tio estas certe la gxusta interspaco, sed en kian latitudon aux
longitudon mi penetris?&quot; (Pri kio estas latitudo kaj longitudo Alicio
havis nenian ideon, sed nur elparoli tiajn belege majestajn vortojn
kvazaux donis al sxi agrablajn sentojn.)</p>
<p>Post ne longe sxi rekomencis:--&quot;Eble mi trafalos tra la tuta terglobo!
kaj estos tre, tre strange elfali inter la homoj kiuj marsxas
kapmalsupre! mi kredas ke oni nomas ilin la <em>Antipatioj</em>.&quot; (Cxe eksono
de tiu strangajxo sxi certe <em>ne</em> sopiris auxskultantojn); &quot;mi ja devos
demandi al ili en kiun landon mi enfalis, dirante &apos;Bonvolu, Sinjorino,
diri al mi cxu tiu cxi lando estas Nov-Zelando aux Auxstralio?&apos;&quot; (Sxi
penis klinsaluti! Imagu al vi, karaj legantoj, kiel oni povus klinsaluti
falante tra l&apos; aero. Cxu <em>vi</em> povus tion fari?) &quot;Sed sxi nepre nomus min
malklera bubino. Do, nur malutilus demandi tion! Pli bone estus sercxi
la nomon ie sur la muroj surskribitan.&quot;</p>
<p>Malsupren, ankoraux malsupren! Krom babili ja estis nenio por fari,
sekve Alicio baldaux denove ekparolis: &quot;Hodiaux vespere <em>Dajna</em>
tre sopiros min.&quot; (<em>Dajna</em> estas sxia kato.) &quot;Mi esperas ke cxe la
temangxo oni ne forgesos sxian subtason da lakto. <em>Dajna</em>, vi karul&apos;,
ho se vi nur estus tie cxi kun mi! Ne estas musoj en la aero, sed
vesperton vi eble povus kapti, kaj vesperto ja tre similas al muso.
Sed cxu katoj mangxas vespertojn?&quot; Alicio okaze nun farigxis dormema,
kaj dorme ripetadis:--&quot;Cxu katoj mangxas vespertojn? Cxu katoj
mangxas vespertojn?&quot; kaj iafoje sxi cxuis anstatauxe &quot;Cxu katojn
mangxas vespertoj?&quot; (Cxar sxi kapablis respondi nek unu nek alian el
la du demandoj, ne tre grave estis kiun &quot;cxuon&quot; sxi esprimis.) Sxi
sentis sin ekdormanta, kaj jxus komencis songxi ke sxi marsxas mano en
mano kun <em>Dajna</em> kaj diras al sxi tre solene:--&quot;<em>Dajna</em>, vi diru al
mi la veron; cxu iam vi mangxis vesperton?&quot; kiam (ho, la surprizego!)
subite sxi falis <em>plomp</em>! sur amason da sekaj folioj. La falego
efektive finigxis!</p>
<p>Pro la folioj sxi ricevis nenian vundon. Do, stariginte sin sur la
piedojn sxi rigardis supren. Super la kapo cxio estis malluma, sed
rekte antaux sxi vidigxis longa koridoro, kaj jen forkuras tra gxi la
Blanka Kuniklo. Ne perdinte ecx unu momenton, Alicio rapide postsekvis
kaj auxdis ke gxi diras, malaperante post murangulo, &quot;se mi malfruos,
cxielo savu miajn orelojn!&quot;</p>
<p>En tiu momento sxi estis preskaux apuda; tamen, kiam sxi preterpasis
la angulon, la kuniklo jam malaperis. Kaj sxi trovis sin sola en ia
longa malalta halo lumigita per serio de lampoj kiuj pendas de la
plafono. Cxirkaux la halo estis pordoj; sed cxiuj estis fermitaj.
Alicio do marsxis laux unu flanko kaj remarsxis laux la alia penante
malfermi la pordojn; sed cxiu el ili estis sxlosita, kaj Alicio
malgxoje marsxis laux la mezo kaj demandis al si, cxu sxi jam neniam
povos eliri la halon.</p>
<p>Subite sxi rimarkis antaux si tripiedan tableton faritan el vitro, kaj
jen! kusxis sur gxi unu ora sxlosileto. Tuj la ideo frapis sxin ke
gxi nepre apartenas al iu el la halpordoj. Sed ho, ve! aux la seruroj
estis tro grandaj, aux la sxlosileto tro eta, cxar neniun el ili gxi
malfermis. Tamen, cxirkauxirante la duan fojon, sxi venis al malalta
kurteno, kiun sxi antauxe ne rimarkis, kaj malantaux la kurteno, jen
malgranda pordo alta je kvardek kelke da centimetroj; sxi ensxovis la
oran sxlosileton, kaj (ho, la gxojo!) gxi tauxgis.</p>
<p>Malferminte la pordeton, Alicio trovis ke gxi kondukas en koridoreton
ne multe pli ampleksan ol ordinara rat-tunelo. Starigante sin sur la
genuoj, sxi direktis la rigardojn,--tra la koridoreto--en--la plej
belan gxardenon, kiun oni povas imagi. Ho! kiel sxi sopiris eligxi
tiun malluman halon, kaj cxirkauxvagadi inter jenaj helfloraj bedoj
kaj dolcxaj fontanoj! Sed tra tiu pordeto sxi ne povus trairigi ecx
la kapon! &quot;Kaj ecx se la kapo bone trairus,&quot; ekpensis nia kompatinda
Alicio, &quot;tre malmulte utilus <em>tio</em> sen la sxultroj! Ho, se mi nur
havus la kapablon <em>teleskopigxi</em>. Eble mi povus, se nur mi scius kiel
oni komencas la klopodon?&quot; Cxar tiom da eksterordinaraj aferoj jam
en tiu tago okazis cxe sxi, Alicio ja komencis kredi ke neebla estas
preskaux nenio. Kompreneble neniel utilus staradi cxe la pordeto,
sekve sxi reiris al la tablo kun la ekespero trovi sur gxi alian
sxlosilon, aux eble libreton pri la arto teleskopigxi; cxi tiun fojon
sxi trovis sur gxi boteleton (&quot;kiu certege ne kusxis tie antauxe,&quot;
diris Alicio) kun surskribajxo, ligita cxirkaux la kolo, havanta la
vortojn TRINKU MIN per belegaj grandaj literoj surskribitajn.</p>
<p>&quot;Tre facile estas diri &apos;Trinku min&apos;&quot; pensis la sagxulineto, &quot;sed
mi ne faros tion krom post plena esploro. Mi unue rigardu por vidi
cxu oni surskribis gxin per &apos;veneno.&apos;&quot; Cxar sxi ja antauxe legis
kelke da bonmoralaj rakontoj pri infanoj kiuj aux mortbruligxis, aux
estis englutitaj de sovagxaj bestoj, aux suferis diversajn aliajn
malagrablajxojn nur simple pro tio, ke ili ne volis atenti ian facilan
regulon de la amikoj ofte instruitan, tian ekzemple kia estas la
regulo ke brilvarmega fajrilo povas brulvundi la manon, se oni gxin
tenas tro longe; ankaux tio cxi, ke se oni tre profunde trancxos
la fingron, gxi kredeble sangos; kaj neniam sxi forgesis ke se oni
trinkos multe el botelo markita per &apos;veneno,&apos; preskaux certe estas ke
pli malpli frue gxi malordigos la internajxon.</p>
<p>Do, certigxinte ke cxi tiun botelon oni <em>ne</em> markis per &apos;veneno&apos;,
Alicio kuragxis gustumi la enhavon. &quot;Ja, tre bongusta gxi estas,&quot;
diris sxi. (Sxajnis al sxi esti rava miksajxo farita el cxeriztorto,
sukerita ovajxo, ananaso, butersukerajxo kaj rostita buterpano. Do ne
mirinde estas ke tre baldaux la boteleto malplenigxis!)</p>
<pre><code>   *       *       *       *       *
</code></pre><p>&quot;Ho, kian strangan senton! mi ja nepre teleskopigxas!&quot; Kaj fakte
gxuste tio okazis. Sxi havis jam malpli ol tridek centimetrojn da
alteco. Sxia vizagxo heligxis, cxar nun sxi havas altecon gxuste
tauxgan por transiri la pordeton en tiun belegan gxardenon. Tamen
sxi decidis atendi ankoraux kelkajn momentojn por sciigxi cxu sxi
malkreskos plue. Sxi sentis pri tio kelkan timon, &quot;cxar&quot;--diris
sxi--&quot;povas okazi ke mi malkreskos gxis nulo, same kiel kandelo. Kian
aspekton mi havus en tiu okazo?&quot; Kaj sxi penis imagi al si la aspekton
kiun kandelflamo havas post kiam oni estingis gxin!</p>
<p>Post iom da tempo, rimarkinte ke nenio plu okazas, sxi decidis tuj iri
en la gxardenon. Sed ho ve! alveninte al la pordo, sxi eltrovis ke
sxi ne havas la oran sxlosileton; kaj irinte returne al la tablo por
reposedi gxin, (jen alia eltrovo!) sxi tute ne povis atingi gxin. Vidi
gxin tra la vitro sxi povis tre bone, kaj penegis grimpi sur unu el la
tri piedoj; sed gxi estis tro glitiga; kaj fine, ellacigxinte per la
vana klopodado, la kompatinduleto sidigxis sur la planko kaj ekploris.</p>
<p>&quot;Nu, do, tute ne utilas konduti tiamaniere,&quot; diris al si Alicio tre
severe. &quot;Mi ordonas al vi tuj cxesi la ploron.&quot; Sxi havis la kutimon
sin tre bone konsili (sed tre malofte agis laux la konsilo!) kaj
kelkfoje riprocxis sin tiel forte, ke sxi efektive devis plori;
kaj sxi unu fojon punfrapis sin sur la vango pro la ofendo ke sxi
trompis sin dum iu vetludo kiun sxi ludis kontraux si mem. (Nia
Alicio ja estis neordinara infano kaj tre sxatis sxajnigi ke sxi
estas du personoj.) &quot;Sed tiu sxajnigo ne utilus nun&quot;--sxi malgxoje
ekpensis--&quot;cxar ja restas da mi apenaux suficxe por fari ecx unu
respektindan personon!&quot;</p>
<p>Baldaux tamen sxia rigardo falis sur vitran skatoleton, kiu kusxas sub
la tablo: malferminte gxin, sxi trovis interne tre malgrandan kukon,
sur kiu oni markis (per korintoj) la vortojn: &quot;Mangxu Min.&quot;</p>
<p>&quot;Nu,&quot; diris Alicio, &quot;mi vin mangxos! Se vi igos min kreski, mi povos
atingi la sxlosilon; kaj, se male okazos, mi povos rampi sub la pordo.
Ambauxokaze mi enigxos la gxardenon, kaj se nur okazos <em>tio</em>, ne tre
gravas la kielo.&quot; Sekve sxi mangxis peceton de la kuko dirante al si
&quot;Laux kiu direkto, laux kiu do?&quot; kaj tenante la manon sur la verto por
palpe sciigxi cxu gxi plialtigxas aux male; kaj tre surprizis sxin
la konstato ke sxi restas konstante samalta. Kiam oni mangxas kukon,
tio ja okazas ordinare, sed Alicio jam tiom alkutimis atendi ke nenio
okazos krom la neordinara, ke estis por sxi tede kaj malinterese kiam
okazis nur ordinarajxoj. Do, por <em>ion</em> okazigi, sxi laboradis per la
dentoj gxis de la kuko neniom restis.</p>

                                
                                </section>
                            
    </div>
    <div class="search-results">
        <div class="has-results">
            
            <h1 class="search-results-title"><span class='search-results-count'></span> results matching "<span class='search-query'></span>"</h1>
            <ul class="search-results-list"></ul>
            
        </div>
        <div class="no-results">
            
            <h1 class="search-results-title">No results matching "<span class='search-query'></span>"</h1>
            
        </div>
    </div>
</div>

                        </div>
                    </div>
                
            </div>

            
                
                <a href="ANTAUXPAROLO_DE_LA_AUXTORO.html" class="navigation navigation-prev " aria-label="Previous page: ANTAUXPAROLO DE LA AUXTORO">
                    <i class="fa fa-angle-left"></i>
                </a>
                
                
                <a href="CXAPITRO_II.html" class="navigation navigation-next " aria-label="Next page: CXAPITRO II">
                    <i class="fa fa-angle-right"></i>
                </a>
                
            
        
    </div>

    <script>
        var gitbook = gitbook || [];
        gitbook.push(function() {
            gitbook.page.hasChanged({"page":{"title":"CXAPITRO I","level":"1.4","depth":1,"next":{"title":"CXAPITRO II","level":"1.5","depth":1,"path":"CXAPITRO_II.md","ref":"CXAPITRO_II.md","articles":[]},"previous":{"title":"ANTAUXPAROLO DE LA AUXTORO","level":"1.3","depth":1,"path":"ANTAUXPAROLO_DE_LA_AUXTORO.md","ref":"ANTAUXPAROLO_DE_LA_AUXTORO.md","articles":[]},"dir":"ltr"},"config":{"gitbook":"*","theme":"default","variables":{},"plugins":["disqus"],"pluginsConfig":{"disqus":{"useIdentifier":false,"shortName":"kodumuloj"},"highlight":{},"search":{},"lunr":{"maxIndexSize":1000000,"ignoreSpecialCharacters":false},"sharing":{"facebook":true,"twitter":true,"google":false,"weibo":false,"instapaper":false,"vk":false,"all":["facebook","google","twitter","weibo","instapaper"]},"fontsettings":{"theme":"white","family":"sans","size":2},"theme-default":{"styles":{"website":"styles/website.css","pdf":"styles/pdf.css","epub":"styles/epub.css","mobi":"styles/mobi.css","ebook":"styles/ebook.css","print":"styles/print.css"},"showLevel":false}},"structure":{"langs":"LANGS.md","readme":"README.md","glossary":"GLOSSARY.md","summary":"SUMMARY.md"},"pdf":{"pageNumbers":true,"fontSize":12,"fontFamily":"Arial","paperSize":"a4","chapterMark":"pagebreak","pageBreaksBefore":"/","margin":{"right":62,"left":62,"top":56,"bottom":56}},"styles":{"website":"styles/website.css","pdf":"styles/pdf.css","epub":"styles/epub.css","mobi":"styles/mobi.css","ebook":"styles/ebook.css","print":"styles/print.css"}},"file":{"path":"CXAPITRO_I.md","mtime":"2016-11-20T16:32:14.986Z","type":"markdown"},"gitbook":{"version":"3.2.2","time":"2016-11-20T16:32:32.260Z"},"basePath":".","book":{"language":""}});
        });
    </script>
</div>

        
    <script src="gitbook/gitbook.js"></script>
    <script src="gitbook/theme.js"></script>
    
        
        <script src="https://cdnjs.cloudflare.com/ajax/libs/URI.js/1.16.1/URI.min.js"></script>
        
    
        
        <script src="gitbook/gitbook-plugin-disqus/plugin.js"></script>
        
    
        
        <script src="gitbook/gitbook-plugin-search/search-engine.js"></script>
        
    
        
        <script src="gitbook/gitbook-plugin-search/search.js"></script>
        
    
        
        <script src="gitbook/gitbook-plugin-lunr/lunr.min.js"></script>
        
    
        
        <script src="gitbook/gitbook-plugin-lunr/search-lunr.js"></script>
        
    
        
        <script src="gitbook/gitbook-plugin-sharing/buttons.js"></script>
        
    
        
        <script src="gitbook/gitbook-plugin-fontsettings/fontsettings.js"></script>
        
    

    </body>
</html>

